<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>

<body>
    <h1 class="header">MISSA SUMNAK</h1>
    <div><b>Puithiam(P) : </b>Pa le, Fapa le, Thiang Thlarau ih hmin in,</div>
    <div><b>Mipi(M) : </b>Amen.</div>
    <hr>
    <div><b>P</b>.Bawipa cu nan hnenah um seh law.</div>
    <div><b>M</b>.Na thlarau thawn khal in um seh law.</div>
    <hr>
    <div><b>P&M.</b>Azate ih a thiamtu Pathian hnen le u le nau pawl, nan hnenah keimah cu ka ruahnak, ka &#7789;ongka,
        ka tuahnak le ka pelhnak in voitampi ka sual zo a si, tiah ka sualnak cu ka phuang. Ka sual a si; ka sual a si;
        ka sualnak a tum tuk a si. Curuangah, kumkhua Thianghlim Fala Maria, vancungmi hmuahhmuah, mi thianghlim pawl le
        u le nau tla, kan Bawipa Pathian hnenah thla in cam sak dingin ka lo dil a si.</div>
    <div><b>P.</b>A zate ih a thiamtu Pathian in, ........ nunnuamnak ah in hruai seh law.</div>
    <div><b>M.</b>Amen.</div><br>

    <h3 style="text-transform: none;"><i>Kyrie(Hymn Lyrics)</i></h3 style="text-transform: none;">
    <div>(Sualsirtu pawl rundamnak pek dingin Aw Bawipa kanmah in zangfah aw)<sup>2</sup></div>
    <div>(Sual nei mi pawl ko dingin a ra mi, Aw, Christu Bawipa in zangfah aw)<sup>2</sup></div>
    <div>(Kan hrang dilsak ding Pa'i vorhlam na to, Aw Bawipa kanmah in zangfah aw.)<sup>2</sup></div><br>
    <hr>

    <h3 style="text-transform: none;"><i>Gloria(Hla in)</i></h3>
    <div><b>P.</b>A sangbikah Pathian sunglawi seh.</div>
    <div>1.Leitlun ih thinlung &#7789;ha pawl hnenah daihnak um hram seh, Bawipa Pathian van bawibik, zianghmuahih thil
        tuah theitu, Nangmah lawng kan lo biak ih, lungawi nak thu kan lo sim. Na sunlawinak ruangah hin kan lo
        thang&#7789;hat.</div>
    <div>2.Kan Bawipa Jesuh Christu, Pathian ih Fapa neihsun, Bawipa Pathian Tuufate, hi leitlun sualnak tlentu, kanmah
        tla in zangfah aw. Pathian vorhlam ih totu kan thlacamnak aw thawng hi in rak ngai aw.</div>
    <div>3.Nangmah lawng na thianghlim ih, nangmah lawng Bawipa na si, nang lawng a sangbik na si, sunlawinak na ta a
        si, Aw kan Bawipa Jesuh Khrih Pathian sunlawinak ah cun, Thiang Thlarau thawn in pumkhat nan si.Amen.</div>

    <div><b>P.Thlacam uhsi...</b></div>
    <div><b>M.</b>Amen.</div>
    <hr>

    <h4>Bible siarnak le Saam Hla</h4>
    <div><b>Siartu: </b>Pathian ih &#7789;ongkam asi.</div>
    <div><b>M: </b>Pathian hnenah lungawinak um seh law.</div>
    <div><b>Alleluia,Alleluia</b><i>(Cathianghlim tawite siar hnu ah Alleluia nolh sal ding asi)</i></div>
    <div>Vua caan ah Alleluia hmang lo in a hnuailam ta hman ding.</div>
    <div><i>Jesuh Siangpahrang hnenah thang&#7789;hatnak le cawimawinak um seh law.</i></div>
    <p>Cathianghlim tawite siar hnu ah a tlunta nolh sal ding.</p>
    <hr>

    <h3 style="text-transform: none;">Thuthang&#7789;ha Siarnak</h3>
    <div><b>P.</b>Bawipa cu nan hnenah um seh law.</div>
    <div><b>M.</b>Na thlarau thawn khal in um seh law.</div><br>

    <div><b>P.</b>(N ....) ih nganmi Thuthang&#7789;ha thianghlim sungin siarnak asi.</div>
    <div><b>M.</b>Aw Bawipa, nangmaih hnenah sunlawinak um seh law.</div><br>

    <div><b>P.</b>Bawipa ih Thuthang&#7789;ha asi.</div>
    <div><b>M.</b>Bawipa Jesuh Khrih, nangmaih hnenah thang&#7789;hatnak um seh law.</div><br>
    <hr>

    <div><i>Credo (Hla in) </i><span><b>P.</b>Pathian pakhat lawng ka zum.</span></div>
    <div>1.Lei le van hmuh theih, hmuhthei lo tuahtu, Thawmtumbik Pathian ka zum, Pathian Fapa neihsun Jesuh Khrih ka
        zum, Ziang hmuah tuah hlan in a suak.</div>
    <div>2.Pathian in Pathian, Tleu-nak in Tleu-nak, Pathian ngai in Pathian ngai; Thawknak cemnak nei lo-in a suakih,
        Pathian thawn pumkhat an si.</div>
    <div>3.Ziangkim a hnen in a suak ih, kan run, Damnak hrang Van in a &#7789;um, Thiang Thlarau thawngin Fala Maria,
        Sungin minung ah a cang.</div>
    <div>4.Pilatus sanah thing par an thlai ih, A thi ih an phum asi, Nithumnak ah thlan sungih a thosal, Bible ih
        simcia bang in.</div>
    <div>5.Vancungram ah sunlawinak thawn a kai, Pa ih vorhlam ah a to; Thu&#7789;hen dingin a rung&#7789;um sal dingih,
        A ram a cem dah lo ding.</div>
    <div>6.Pa le Fa in a suak mi; Thiang Thlarau, Nunnak petu Bawi ka zum, An mah thawn bang rep in kan thang&#7789;hat
        ih, Profet hmangin thu a sim.</div>
    <div>7.A thianghlim pakhat, catholic Pawlpi, A thlah mi pawl thawn zom mi; Sualthlahnak hrang Tikholhnak,
        thawhsalnak; Kumkhua nunnak pawl ka zum.Amen.</div><br>
    <hr>

    <h4>A phunphun dilnak</h4>
    <div>A sawn : </div>
    <div>1.Kanmah ih thlacamnak cu in rak sang hram aw.</div>
    <div>2.Aw Pathian Bawipa, nangmah hnen kan lo dil asi.</div>
    <div>3.Bawipa Pathian, Bawipa Pathian, nangmah hnen kan lo dil asi.</div>
    <div><b>P.</b>Kan thacahnak..... na fa le pawl ih kan lo dilnak in ngai aw.</div>
    <div><b>M.</b>Amen.</div><br>
    <hr>

    <h4>Pekhlannak <i>(offertory)</i></h4>
    <div><b>P.</b>Ziang hmuahhmuah sersiamtu....sangreu ah a cang ding asi.</div>
    <div><b>M.</b>Pathian hnenah thluasuah vanluhnak um ringring seh law.</div><br>

    <div><b>P.</b>Ziang hmuahhmuah sersiamtu....hrangah in dingmi ah a cang ding asi.</div>
    <div><b>M.</b>Pathian hnenah thluasuah vanluhnak um ringring seh law.</div><br>

    <div><b>P.</b>U le nau tla, keimah le nanmah thawn....thla cam uh law.</div>
    <div><b>M.</b>Amaih hmin sunlawinak le thang&#7789;hatnak hrangah siseh, kanmah le thianghlim Pawlpi zate ih
        &#7789;hathnemnak hrangah siseh, na kut sungih sumnak laksawng cu Bawipa Pathian in lo sang seh law.</div><br>

    <div><b>P.</b>(Laksawng parih thlacamnak - <i>Prayer over the Gifts</i>)</div>
    <div><b>M.</b>Amen.</div><br>
    <hr>

    <h3 style="text-transform: none;">Bawipa Thisa Sumnak Thlacamnak Pawl</h3>
    <div><b>P.</b>Bawipa cu nan hnenah um seh law.</div>
    <div><b>M.</b>Na thlarau thawn khal in um seh law.</div><br>

    <div><b>P.</b>Nan thinlung khaisang uh law.</div>
    <div><b>M.</b>Kan thinlung in Bawipa ih thu kan ruat asi.</div><br>

    <div><b>P.</b>Bawipa kan Pathian cu lungawinak pe uh si.</div>
    <div><b>M.</b>A dik in a tlak ngai asi.</div><br>

    <div><i>(<b>Sanctus -</i></b>&#7788;ong in)</div>
    <div>Thianghlim, Thianghlim, Thianghlim vanmi burpi ih Bawipa Pathian, van le leilung cu na sunlawinak in a khat
        asi. A sangbikah Hosanna. Bawipa ih hmin ih a ra mi cu mi thluasuah a si. A sangbikah Hosanna.</div>
    <div><b>Hla in (1)</b></div>
    <div>Thianghlim, Thianghlim, Thianghlim Bawipa Pathian, lei le van cu na thawmtumnak thawn in a khat. A sangbik ah
        Hosanna, Hosanna. Bawipa ih hminin a ra mi cu thang&#7789;hat in um seh. A sangbikah Hosanna, Hosanna, A
        sangbikah Hosanna, Hosanna.</div><br>

    <hr>

    <div><b>P - Zumnak thuthuk asi.</b></div>
    <div><b>M.(&#7789;ong in)</b> Na thihnak cu kan than, aw Bawipa, na rat sal hlan tiangin, na thawhsalnak thu cu mi hmaiah kan phuang asi.</div>
    <div><b>Hla in (1)</b> Na thihnak cu kan than, aw Bawipa, nangmah na rat sal hlan tiangin, na thawhsalnak thu cu mi hmaiah kan phuang asi.</div>
    <div><b>Hla in (2)</b> Aw Bawipa Jesuh, na rat sal hlan tiangin, na thihnak le na thawhsalnak, thu thang terin kan lo hngak asi.</div><br>
    
    <div><b>P.</b>Amah thawngin, amah thawnin....nangmai ta a si, kumkhua catlo in.</div>
    <div><b>M.</b>Amen.</div><br>
    <hr>

    <h3>Communion rite</h3>
    <div><b>P.</b>Runtupa ih thupeknak le zirhnak in himi thlacamnak cu kan cam ngam asi.</div>
    <div><i>(Hla in)</i></div>
    <div><b>M.</b>Vancungih um kan Pa Pathian, na hmin thianghlim seh law. Na uknak ram thleng hram seh law, na hmin thianghlim seh law. Vancung ih na duhnak bangin leitlun khal ah kim seh, sunlawinak le uknak hmuahhmuah kumkhua na ta asi.</div>
    <div>Nitin tei kan ei &#7789;ulmi rawl tuisun khal in pe aw. Rilrawng le tihal mi hmuahhmuah kumkhua in zangfah aw. Kan par sual neitu kan ngaithiam bang, kan sualnak in thlah aw. Sualsawmnak ah thlengter lo in, siatnak in, in run aw.</div>
    <div><b>M.</b>Ziangah tile uknak, thawm huham le sunlawinak cu nangmaih ta asi, a tu le a khukhua in.</div>
    <div><i>(Hla in).</i> Ziangah tile uknak hmuahhmuah sunlawinak hmuahhmuah le hminthannak cu a kumkhua in nangmah na ta asi.</div>
    <div><b>M.</b>Amen.</div><br>

    <div><b>P.</b>Bawipa ih daihnak cu nan hnenah um ringring seh law.</div>
    <div><b>M.</b>Na thlarau thawn khal in um seh law.</div><br>

    <div><b>P.</b>Pakhat le pakhat remdaihnak hmuh aw uh si.</div><br>
    <hr>

    <h4><i>Agnus Dei</i>(&#7788;ong in & Hla in)</h4>
    <div>
        <p style="text-indent: 0;">Leitlun sualnak tlentu Pathian ih Tuufate, kanmah tla in zangfah aw.</p>
        <p style="text-indent: 0;">Leitlun sualnak tlentu Pathian ih Tuufate, kanmah tla in zangfah aw.</p>
        <p style="text-indent: 0;">Leitlun sualnak tlentu Pathian ih Tuufate, thindaihnak in pe hram aw.</p>
    </div><br>

    <div><b>P.</b>Pathian Tuufa hi zoh uh. Hi leitlun sualnak tlentu hi zoh uh. Tuufa ih zanriah donak ah kawhnak a ngahtu pawl cu mi thluasuah an si.</div>
    <div><b>M.</b>Aw Bawipa, nangmah ka inn sungih lut dingah ka tlak lo asi. A sinan kaa khat lawngin &#7789;ong awla ka thlarau cu a dam ding asi.</div><br>

    <div><b>P.</b>Khrih ih Pumsa.</div>
    <div><b>M.</b>Amen.</div><br>

    <div><b>P.</b>Thlacam uh si <i>(Oremus).</i></div>
    <div><b>M.</b>Amen.</div><br>

    <div><b>P.</b>Bawipa cu nan hnenah um seh law.</div>
    <div><b>M.</b>Na thlarau thawn khal in um seh law.</div><br>

    <div><b>P.</b>A zate ih a thiamtu Pathian; Pa le, Fapa le, Thiang Thlarau in thluasuah lo pe hram seh.</div>
    <div><b>M.</b>Amen.</div><br>

    <div><b>P.</b>Missa sumnak kan &#7789;heh zo, thin nuam ten va feh uh (Alleluia).</div>
    <div><b>M.</b>Pathian hnenah lungawinak um seh law (Alleluia).</div>

</body>

</html>