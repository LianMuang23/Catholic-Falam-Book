<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>
<body>
    <h1 class="header">Zinglam Thlacamnak</h1>
    <div class="one">
        <h3>Thinglamtah A Hmat:</h3>
        <p>Pa, Fapa Thiang Thlarau ih hmin in, Amen.</p>
    </div>
    <div>
        <h3>Biaknak Thlacamnak</h3>
        <p>A cungnungbik mi, Pa le Fapa le Thiang Thlarau, Bawi pathum Pathian pakhat cu hi hmunah aum ngaingai tin ka zum asi. Maw Bawipa ka thinlung zaten ka lo duhdawt ih lukun in ka lo biak asi. In sersiam ih hlei ah, tuih ni tiangin himdam ten, in kilkhawi ruangah lungawi thu ka lo sim asi. Tuih ni sungih ka tuah dingmi hmuahhmuah cu, na lung duhnak vek in an si theinak dingah le na sunlawinak <u>t</u>hangso tertu an si theinak dingin, na hnen ah ka lo sum asi, sualnak le <u>t</u>hatlonak hmuahhmuah lak ihsin in run aw tiah zaangfah ka lo dil asi.Amen.</p>
    </div>
    <div>
        <h3>Zingtinten Zinglam Thlacamnak</h3>
        <p>Aw Bawi Jesuh Thianghlim thinlung, tui ni sungih ka <u>t</u>uan ding hmuahhmuah ka ruah ding hmuahhmuah, ka tuar ding zonzaih hmuahhmuah le ka cam ding thlacamnak hmuahhmuah pawl cu Bawipa'i Thianghlim thinlung duhnak thawn in khat ter <u>t</u>heh hnu ah thianghlimbik mi Nu Maria thinlung rinsan in nangmaih hnen ah ka lo sum asi.</p>
    </div>
    <div>
        <h3>Bawi Jesuh Ih Zirhmi Thlacamnak</h3>
        <p>Vancung ih aum mi kan Pa, Na hmin rak thiang seh law. Na uknak ram thleng seh law. Vancung ih na duhnak a kim bangtukin hi leitlun khal ah run kim ter aw.Nitin ten kan ei <u>t</u>ul mi rawl tuisun khal ah in pe aw. Kan parih sualnak a nei mi pawl kan ngaithiam bangtukin kan sualnak khal in ngaithiam ve aw. Sualsawmnak lak ah in thlen ter hlah law, cun <u>t</u>hatlonak hmuahhmuah lak ih sin in run aw.Amen.</p>
    </div>
    <div>
        <h3>Bawinu Maria Hnenih Thlacamnak</h3>
        <p>Ave Maria, zaangfahnak thawn a kim <u>t</u>heh Nu na si. Bawi Pathian cu na hnen ah aum. Nunau hmuahhmuah lak ah thluasuah mi na si. Cun na sungih a semmi Jesuh khal thluasuah mi asi</p>
        <p>Thianghlim Maria,Pathian ih Nu, a tu le kan thih cut tikah sualneimi kanmah hrangah thla in cam sak aw. Amen.</span>
    </div>
    <div>
        <h3>Bawi Pathum Pathian Pakhat Lomnak</h3>
        <p>Pa, Fapa, Thiang Thlarau hnen ah sunlawinak um seh law, a thawhtir ih aum bangtukin a tu le a kumkhua in rak um seh law. Amen.</p>
    </div>
    <div>
        <h3>Bawi Jesuh Dungthluntu Tla Ih Zumnak Thlacamnak</h3>
        <p>A zate ih a thiamtu van le leilung a sersiamtu Pa Pathian khi ka zum asi. Cun Pathian Fapa pakhat lawng Jesuh Christu kanmaih Bawi cu Thiang Thlarau thawm in Nau acang ih Fala Maria sungih a hring asi. Pontius Pilatus kut sungah zonzaih rethei a tuar ih thinglamtah par ah an tar ih a thi; cule an phum; a thlarau cu mithi khua ah a <u>t</u>um; Nuthumnak in mithi pawl lak in a thosal. Vancung ah a kai ih Pa Pathian ih vorhlam ah ato. Mithi minung tla thu<u>t</u>hen dingin a ra sal ding. Cun Thiang Thlarau Pathina, Catholic thianghlim Pawlpi, mithianghlim pawl tla ih pumkhat sinak, sual tla thlahnak, ruangpumpi thawhsalnak, kumkhua nunnak hi thu zaten ka zum <u>t</u>heh asi.Amen</p>
    </div>
    <div>
        <h3>Zumnak Thlacamnak</h3>
        <p>Pathian Bawipa, nangmah ka lo zum asi. Cun Catholic Thianghlim Pawlpi zirhmi thu khal a khoh zet in ka zum asi. Zianghrangah tile sual thei lo leh thuhmaan simtu na si bangtukin cuih thu tla khi Nangmah in in sim asi.</p>
    </div>
    <div>
        <h3>Ruahsannak Thlacamnak</h3>
        <p>Aw keimah Pathian, nangmaih kamnak bangtukin ka ruahsan <u>t</u>ul asi hrangah, Jesuh Christu bawmnak in hi leitlun ah Na zaangfahnak le Na thukamnak tla ka thlun le hi leithuncem tikah a kumkhua nunnuamnak ngah dingin ruahsannak ka nei asi.</p>
    </div>
    <div>
        <h3>Duhdawtnak Thlacamnak</h3>
        <p>Aw duhnungbik thianghlim Pathian, ziang hmuahhmuah <u>t</u>hatnak thawn kim <u>t</u>hehtu na si hrangah, ka thlarau, ka thinlung zate le ka thazaang neih tawk in ka lo duhdawt asi. Nangmaih hmaizah in midang pawl khal keimah bangtukin ka duhdawt theinak dingin Aw Bawipa, thluasuahnak in pek hram aw.</p>
    </div>
    <div>
        <h3>Pathian Bawipa Thukham Pahra Asi;</h3>
        <p>
            <ol>
                <li>Keimah cu na Pathian ka si; Keimah siar lo a dang Pathian na biak lo pei.</li>
                <li>Na Bawipa Pathian ih hmin cu ziang siar lo le duhdah in na hmang lo per.</li>
                <li>Zarhpi Ni cu thianghlim te in na ul pei.</li>
                <li>Nu le Pa tla upat aw.</li>
                <li>Min na that lo pei.</li>
                <li>Taksa nuamnak sualnak tla na tuah lo pei.</li>
                <li>Mi thil tla na fir lo pei.</li>
                <li>Thuphan na rel lo pei.</li>
                <li>Mi innsangpi tla na daw lo pei.</li>
                <li>Midang thilri na daw lo pei.</li>
            </ol>
        </p>
    </div>
    <div>
        <h3>Pawlpi Thukham Paruk Asi;</h3>
        <p>
            <ol>
                <li>Zarhpi Ni le biaknak Puai Ni a thlen tikah Missa sumnak ah tel in nan khawm pei.</li>
                <li>Kum khat voi khat a mal bik sual nan thah pei.</li>
                <li>Pascha caan sungah Bawi Jesuh Thi le Sa nan sang pei.</li>
                <li>Rawl ei sup <u>t</u>ul ni ah rawl ei sup in, sa ei ulh <u>t</u>ul ni ah sa ei nan ul pei.</li>
                <li>Pawlpi hrang hna<u>t</u>uantu pawl nan bawm pei.</li>
                <li>Adventu le Vua tikcuu ah <u>t</u>hitumnak puai nan tuah lo pei.</li>
            </ol>
        </p>
    </div>
    <div>
        <h3>Pawlpi Hrang Hna<u>t</u>uantu Tla Camnak Ding Thlacamnak</h3>
        <p>Thinglamtah par ih thihnak tiang tuar in in duhdawttu, aw Jesuh Thianghlim Thinlung, kan Pawlpi run zaangfah aw. Minung hmuahhmuah tla khi nikhat ni ah vancungram ah pelh lo in, kan thlen theinak dingin nangmaih thuzirhtu le nangmaih biaknak daan hruaitu Puithiam thianghlimtla, Tlangval thianghlim tla, Fala thianghlim tla, Pathian thusimtu Saya tla cu kanmah lak ihsin run hril hram aw. Amen.</p>
        <p><i>(A Thianghlimbik Mi Jesuh Thinlung...Kanmah in zaangfah aw.)</i><sup>3</sup></p>
    </div>
    <div>
        <h3>Kilkhawitu Vancungmi Hnenih Thlacamnak</h3>
        <p>Pathian Bawipa ih fialnak in keimah kiltu aw Vancungmi keimah tlun ah sun le zaan catloin i kilkhwi, i bawm aw. Amen.</p>
    </div>
    
</body>
</html>